---
layout: default
title: "Gas Serra"
---
#### [Home](index.md)
## I gas serra: concentrazione nell'atmosfera e riscaldamento globale

I gas serra sono gas presenti nell'atmosfera a cui si attribuisce il ruolo importante di aumentare la temperatura della Terra per creare le condizioni ideali per la vita.

Tuttavia questi gas, sebbene possano essere presenti in natura in piccole quantità, sono sempre più di **natura antropica**, ossia prodotti dall’uomo in quantità talmente elevate da essere ritenuti responsabili del surriscaldamento globale del pianeta.

Alcuni gas serra presenti nell’atmosfera sono, infatti, la causa principale dell’**effetto serra** ossia svolgono il ruolo di catturare i raggi riflessi dal sole sulla Terra immagazzinandoli per favorire il riscaldamento dell’aria e del clima.


### Quali sono i gas serra?
I principali **gas serra** possono essere di origine naturale o di natura antropica, oppure avere entrambe le origini. Questo è il caso di gas come **vapore acqueo**, **anidride carbonica**, **biossido di azoto e metano**.

Alcuni gas hanno invece esclusivamente origine umana: si tratta di **alocarburi**, emissioni nocive prodotte dai processi industriali ed estremamente dannosi per l'atmosfera.


### Concentrazioni nell'atmosfera
Tra i gas serra naturali, il **vapore acqueo** è quello che causa maggiormente l'effetto serra, in una percentuale che va dal **36% al 70%**; mentre l'**anidride carbonica** ne è responsabile per circa il **6% / 26%** (la teoria più accreditata è il **15%**) e l'**ozono** per il **3% / 7%**.


### Anidride Carbonica - CO<sub>2</sub>
I serbatoi naturali della CO<sub>2</sub> sono gli oceani, i sedimenti fossili, la biosfera terrestre e l'atmosfera. 

In particolare gli oceani hanno un ruolo fondamentale nel bilancio del carbonio: contengono infatti una quantità enorme di CO<sub>2</sub>, fino al 79% di quella naturale.
L'incremento di temperatura dell'acqua diminuisce la solubilità del biossido di carbonio, pertanto l'aumento della temperatura degli oceani sposta CO<sub>2</sub> dal mare all'atmosfera, mentre una diminuzione fa avvenire il contrario. Se la concentrazione tendesse ad abbassarsi, gli oceani potrebbero svolgere un ruolo di equilibratori, rilasciando anidride carbonica. Questo *bilancio naturale*, in assenza di attività antropica, è sempre in pareggio (approssimativamente). Tuttavia per quanto piccole rispetto al totale, le emissione antropiche sono sufficienti a **squilibrare l'intero sistema**.
