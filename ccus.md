#### [Home](index.md)
# CCUS

## Che cos'è la CCUS?

Con l'acronimo CCUS (Carbon Capture, Utilisation and Storage) si intende la **cattura utilizzo e stoccaggio della CO<sub>2</sub>**.

Rappresenta in generale una tecnologia in via di sviluppo per far fronte alla crescente concentrazione della CO<sub>2</sub> in atmosfera, un gas ad effetto serra che concorre al riscaldamento globale.

Esistono sostanzialmente tre tipologie diverse per la cattura del diossido di carbonio a livello industriale:

1. **Post Combustione**: la CO<sub>2</sub> in questo caso viene catturata da dei flussi di combustione terminati venendo assorbita in adatti solventi chimici. La CO<sub>2</sub> viene succcessivamente separata dal solvente e compressa per essere trasportata in siti di stoccaggio. Altri modi di separazione post-combustione sono per filtrazione o separazione criogenica.
2. **Pre Combustione**: il combustibile viene convertito prima della combustione in una mistura di idrogeno e anidride carbonica usando un processo chiamato *glassificazione*. La CO<sub>2</sub> può essere poi trasportata e stoccata mentre l'idrogeno, miscelato con l'aria, può essere utilizzato come combustibile per la produzione di elettricità  o eventualmente per alimentare vetture ad idrogeno. 
3. **Ossicombustione** o **Combustione in Ossigeno**: questo processo prevede l'utilizzo di ossigeno puro in camera di combustione. Questo tipo di combustione produce principalmente vapore e anidride carbonica concentrata, più semplice da trattare e inviare allo stoccaggio.

<img src="ccus.png" alt="modalità di cattura" width="700"/>

A questi si affiancano sistemi di cattura e sequestro dell'anidride carbonica presente in ambiente, note come Carbon Dioxide Removal (CDR):

1. Rimboschimento per creare dei carbon sink, che eventualmente possono andare ad essere utilizzati per generare biocombustibili sui quali applicare le precedenti tecniche di sequestro in una configurazione nota come Bio-energy with carbon capture and storage (BECCS).
2. Cattura atmosferica (Direct Air Capture, DAC) tramite filtrazione o processi di scrubbing dell'aria con appositi solventi.
3. Sequestro nei suoli aumentando, con idonee tecniche agronomiche e colturali, il contenuto in composti organici nella rizosfera.


## Problematiche
I rischi connessi alla possibilità di confinamento della CO<sub>2</sub> sono principalmente di due ordini:
1. il rilascio imprevisto di massicci quantitativi di CO2 in seguito ad eventi geologici o altre modificazioni delle strutture di contenimento;
2. una graduale e silente fuoriuscita in atmosfera prolungata nel tempo.

L'Intergorvenmental Panel on Climate Change (IPCC), suffragato anche dalle attuali applicazioni di confinamento della CO2, ritiene che le profondità geologiche previste per i futuri siti in progetto, accuratamente selezionati, rendano molto improbabile la possibilità di insuccesso. Si parla del 99% della CO<sub>2</sub> trattenuta nel deposito nei primi 1000 anni. Rimane comunque attualmente dibattuta la capacità di questo sistema di trattenere la CO<sub>2</sub> per tempi lunghissimi.


## Come agire
La vera sfida della CCS passa non tanto attraverso lo sviluppo di nuove tecnologie, quanto nel combinare in modo efficiente ed economicamente sostenibile l'intera filiera dell'anidride carbonica. L'affermarsi di questa nuova tecnologia a livello commerciale sarà il risultato di un processo che vedrà le seguenti fasi:
1. **Fase di sviluppo**: è attualmente in corso e prevede lo studio e la sperimentazione delle diverse tecnologie grazie ad una serie di numerosi progetti pilota esistenti su scala mondiale.
2. **Fase dimostrativa**: è la fase durante la quale vengono costruiti degli impianti dimostrativi (più grandi, quindi, dei progetti pilota) capaci di testare in modo integrato la validità delle diverse tecnologie individuate nella fase di sviluppo. Durante il summit de L'Aquila del Luglio 2009 i Paesi del G8 hanno ribadito la raccomandazione, espressa già a partire dal 2007, che al 2010 vengano costruiti almeno 20 impianti di questo tipo. L'Unione europea gioca da capofila in questa fase avendo deciso, nel quadro del Pacchetto Clima-Energia approvato nel 2009, di usare una parte delle quote della Riserva Nuovi Entranti nel quadro del Sistema di Scambio di Emissioni, per finanziare fino a 12 progetti dimostrativi che esplorino le diverse tecnologie CCSU. La cifra stanziata dovrebbe essere di circa 7 miliardi di euro. La UE, inoltre, ha stabilito che nel quadro del "Programma di sostegno alla ripresa economica tramite la concessione di un sostegno finanziario comunitario a favore di progetti nel settore dell'energia", 13 progetti CCSU riceveranno nei prossimi due anni un finanziamento complessivo di 1,05 miliardi di euro.
3. **Fase commerciale**: partirà dopo che la viabilità tecnologica ed economica della CCS sarà dimostrata con la fase precedente. Nel caso di successo, è probabile che dal 2020 tutte le attività industriali ad alta emissione di carbonio di nuova costruzione dovranno avere un impianto CCS (si veda l'impegno in questo senso già annunciato dal governo inglese).
